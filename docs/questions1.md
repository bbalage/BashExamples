# 1. Kérdések
Ellenőrző kérdések az első gyakorlathoz.

### 1. kérdés
Az alábbi *path* relatív vagy abszolút?

`/home/bbalage/Pictures/unicord.png`

### 2. kérdés
Az alábbi elérési útvonal relatív vagy abszolút?

`runnables/run`

### 3. kérdés
Az alábbi elérési útvonal relatív vagy abszolút?

`.runnables/run`

### 4. kérdés
Az alábbi elérési útvonal relatív vagy abszolút?

`~/Documents/hallgatok.txt`

### 5. kérdés
Hány bejegyzés van egy "üres" mappában?

### 6. kérdés
Mire utal a `.` (pont) nevű bejegyzés egy mappában?

### 7. kérdés
Mire utal a `..` (pont-pont) nevű bejegyzés egy mappában?

### 8. kérdés
Van-e olyan mappa, amiben `.` vagy a `..` bejegyzés különböző 
jelentéssel bír, mint a többi mappában? (ha igen, melyik az)

### 9. kérdés
Mit jelent a `~` egy elérési útvonalban Unix alapú rendszereknél?

### 10. kérdés
Igaz vagy hamis az alábbi állítás? Indokolja a válaszát!

*A mkdir paranccsal egyszerre csak egy mappát lehet létrehozni.*

### 11. kérdés
Igaz vagy hamis az alábbi állítás? Indokolja a válaszát!

*Az rm paranccsal mappát nem lehet törölni, csak fájlt.*

### 12. kérdés
Igaz vagy hamis az alábbi állítás? Indokolja a válaszát!

*A cp paranccsal mappát vagy fájlt másolunk ugyanazon a néven, másik pozícióba a
fájlrendszeren.*

### 13. kérdés
Melyik írja le legpontosabban az `mv` parancs működését?

a. Az `mv` paranccsal átmozgatunk egy fájlt egyik mappából a másikba.\
b. Az `mv` paranccsal átmozgatunk egy fájlt egyik mappából a másikba,
és opcionálisan át is nevezzük út közben.\
c. Az `mv` paranccsal adatokat mozgatunk a fájlrendszer egyik pontjából
a másikba.\
d. Az `mv` paranccsal megváltoztatjuk egy fájl elérési útját.

### 14. kérdés
Melyik írja le legpontosabban a `touch` parancs működését?

a. A `touch` parancs frissíti egy fájl utolsó módosítási időpontját és utolsó elérési időpontját.\
b. A `touch` parancs frissíti egy fájl létrehozási időpontját, utolsó módosítási időpontját, elérési időpontját, és létrehozza a fájlt, ha az nem létezik.\
c. A `touch` parancs frissíti egy fájl utolsó módosítási időpontját és/vagy utolsó elérési időpontját, és létrehozza a fájlt, ha az nem létezik.\
d. A `touch` parancs létrehoz egy fájlt, és beállítja az utolsó elérési időpontját.

### 15. kérdés
Igaz vagy hamis az alábbi állítás?

*Az Unix egy Linux disztribúció.*

### 16. kérdés
Melyik paranccsal törölhetünk üres mappát?

### 17. kérdés
Az alábbiak közül melyik írja le legpontosabban a `pwd` parancs működését?

a. Kiírja a jelenlegi munkakönyvtár abszolút elérési útját.
b. Kiírja a jelenlegi munkakönyvtár relatív elérési útját.
c. Megváltoztatja a jelenleg bejelentkezett felhasználó jelszavát.
d. Megváltoztatja a paraméterként megadott felhasználó jelszavát.